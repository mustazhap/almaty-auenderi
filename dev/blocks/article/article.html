<section class="article section">
    <div class="article__wrapper section__wrappper">
        <div class="article__img">
            <img src="" alt="">
        </div>
        <div class="article__body">
            <h3 class="article__title">Ұлы даланың жеті қыры</h3>
            <span class="article__date">22 қараша 2018</span>
            <p class="article__text">
                    «Елбасымыз Нұрсұлтан Назарбаевтың «Ұлы Даланың жеті қыры» мақаласы Қазақ тарихын тануға, болмыс - бітімін бағамдауға арналған туынды, «Рухани жаңғыру» бағдарламасының жалғасы іспеттес». Бұл ойды кеше Алматы қаласындағы «Алматы әуендері» коммуналдық мемлекеттік қазыналық кәсіпорны ұжымы да бір ауыздан қолдады. Тарихи маңызы бар Республика сарайының ғимаратында еңбек етіп жатқан «Алматы әуендері» кәсіпорны құрамындағы «Сазген сазы» фольклорлық-этнографиялық ансамлі, «Самұрық» заманауи би театры, ҚР халық артисі Мұрат Серкебаевтың жетекшілігіндегі камералық оркестр, Алматы қаласы әкімінің эстрадалық-симфониялық оркестрі және «Алматы әуендері» әншілері сиясы кеппеген жаңа мақаланы оқып шығып, әр бөлімге ерекше мән беріп талқылап, ойларын ортаға тастады. Әсіресе «Тарихи сананы жаңғырту» атты екінші тараудағы 5-бөлім «Дала фольклоры мен музыкасының мың жылы» жобасын ерекше қолдайтындықтарын білдірді. Қазақтың қобыз, домбыра, сыбызғы, сазсырнай және басқа да дәстүрлі музыкалық аспаптарымен орындауға арналған маңызды туындылар топтамасын - «Ұлы даланың көне сарындары» жинағын басып шығару үшін жоспарлар жасалынды. Мақалада айтылған «Ауызша және музыкалық дәстүрді жаңғырту қазіргі заманғы аудиторияға жақын әрі түсінікті форматта болуы керек. Музыкалық дыбыстар мен әуендер табиғи аспаптармен ғана емес, олардың заманауи электронды нұсқалары арқылы да шығарылады. Сонымен қатар, фольклорлық дәстүрдің ортақ тарихи негіздерін іздеу үшін Қазақстанның түрлі өңірлері мен өзге елдерге бірнеше іздеу-зерттеу экспедицияларын ұйымдастыру қажет» -деген ұсыныстарға да тапсырмалар негізінде арнайы жоспарлар жасалынды.
                    <br><br>
                    Қазақстанның тәуелсіздігі бейбіт жолмен келді. Бұл –азаттық үшін алысқан мың – мыңдаған азаматтардың қасиетті қанының өтеуі. Бұл – бүкіл тарихында өзгелерге қиянат жасау дегенді білмеген халықтың пейілінің қайтарымы. Ендеше бабалар салған сара жолдан айнымау - ұрпақ міндеті. Осы жолда Елбасымыздың жариялаған «Ұлы даланың жеті қыры» мақаласы да бағдаршам болмақ.
                    <br><br>                    
                    «Алматы әуендері» КМҚК баспасөз қызметі
            </p>
        </div>
    </div>
</section>